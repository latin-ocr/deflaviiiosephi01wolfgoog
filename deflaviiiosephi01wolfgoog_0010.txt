..3-'

Rhetoricae autem historiae non modo virtutes didicit,
quas esse parvi habendas non censeo, cum scholis rhetorum
quaedam facilitas et sollertia cogitandi et conformandi ex-
coleretur, sed etiam vitia ab aequalibus ¹) opprobrio data,

quod a veritate penitus recederet

Quae omnia similiaque cum in genus finesque histo·
rici cadere videantur, omitto; mihi autem nuncin animo
est explicare et ostendere, Flavium Josephum et arte scri-
bendi et consuetudinibus res tractandi sollemnibus non
numero Graecorum scriptorum esse eximendum, sed in “
ordinem redigendum, quorum operibus multis deperditis
ex Josephi libris non tam suum ipsius ingenium quam
aetatis et generis explanari et illustrari posse arbitror.

Neque iniuria me hocin opere, quod de bello Judaico
composuit, esse versatum, facile ex eo potest cognosci,
quod apud Graecos et Romanos lex illa proposita erat
summa atque praeclara, qua sua cuique operi et εἴδει lor·
ma, sua norma erat praescripta3 quomodo lit, ut reliqua
opera Josephi alio argumento aliter et rebus et verbis sint
composita, velut libri contra Apionem scripti, de quorum
genere et argumento cum alii turn nonnulla nunc Gell-
ckenius (Griechische Apologeten p. XXIX-XXXII) dis·
putaverunt, aut βίος Ἰωσήπου aut Antiquitates quae numero
librorum et titulo Dionysium Halicarnaseum sunt imitatae·

Μίμησις autem, ut hanc quaestionem in unoquoque
scriptore huius aetatis disserendam breviter commemorem,
versatur in singulis Thucydidis2) Demosthenisque ³) locis
dictionibusque, quas idoneo loco quamquam adnotavi tamen
cavendum esse existimo, ne nimium μιμήσει attribuamus,

¹) Contra Apion. 1 53: φαῦλοι δέ τινες ἅνθρωποι διαβάλλειν
μου τὴν ἱστορίαν ἐπιχειρήκασιν ὥσπερ ἐν σχολῇ μειρακίων
γύμνασμα προκεῖσθαι νομίζοντες.

²) cl. Drsrner‚ Untersuch. ru Jos. Dios„ Marbnrg 1896. Kap.
l Jos. als Nachabmer des Thucy.

³) cf. index.

1‘.

 

